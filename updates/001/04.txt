آقای مامی، ببینید اسکرایپرها تو واقعیت یه چیز مفید و کاربردی‌ان. مثلاً می‌تونیم شماره تلفن مشتری‌ها رو از سایت‌های دیگه یا جست‌وجوهای خودمون پیدا کنیم، بعد این شماره‌ها رو وصل کنیم به سامان‌پرداخت و پیامک تبلیغاتی بفرستیم. این کار کاملاً عملی و کاربردیه و خودمون می‌تونیم انجامش بدیم.
ولی این که بخوایم تو اسکرایپر پیش‌بینی محصولات پرفروش فصل‌های آینده رو بذاریم، به نظرم درست نیست. چون پیش‌بینی‌ای که بر اساس داده‌های خودمون انجام می‌دیم ممکنه کاملاً غلط باشه. بازار به خیلی چیزها بستگی داره، مد روز، شرایط اقتصادی، محصول جدید رقبا، همه‌چیز ممکنه عوض بشه. ما فقط فروش‌های خودمون رو داریم، یه تعداد مشتری محدود و یه سری محصول محدود، بعد می‌گیم اینا پرفروش‌ان چون تو یه ماه اخیر خوب فروختن. این پیش‌بینی خیلی ضعیفه.
برای پیش‌بینی فصلی درست و حسابی باید خیلی گسترده‌تر نگاه کنیم، کل بازار رو بگردیم، ببینیم چه محصولاتی داره میاد، ترند گوگل چیه، سایت‌های دیگه چی نشون می‌دن. حتی اگه هوش مصنوعی هم بذاریم احتمال خطاش زیاده و کارهایی که گفتم رو خودمون می‌تونیم دستی انجام بدیم، نیازی به workflow پیچیده نیست.
به جاش شما می‌تونید از مکانیزم‌های خیلی ساده‌تر استفاده کنید. مثلاً:
فرض کن تو فروردین سال ۱۴۰۴ و ۱۴۰۵ ما ۲۰۰ تا قنداق نوزاد فروختیم. سیستم تو اسفند ۱۴۰۵ (یعنی سه ماه قبل از فروردین ۱۴۰۶) یه پیام بده بگه: «قنداق نوزاد احتمالاً تو سه ماه آینده پرفروش می‌شه».
اینجوری یه پیش‌بینی فصلی ساده و عملی داریم. محصولات پرفروش رو هم می‌تونیم بگیم اونایی که تو یه ماه یا دو ماه اخیر زود تموم شدن و فروش خوبی داشتن.
اگه این پیش‌بینی درست کار کنه، معمولاً فروش یه مقدار زودتر از فصل هم شروع می‌شه. حالا اگه یه محصولی رو اشتباه خریدیم یا به هر دلیلی (مد عوض شده، بازار تغییر کرده) تو فصل مورد نظر فروش نرفت، رتبه‌ش میاد پایین. ولی اگه بعداً فروش رفت، دوباره می‌ره تو لیست پرفروش‌ها و می‌فهمیم مشکل از چیز دیگه‌ای بوده.
در کل ریشه کار اینه که فروش‌های هر ماه و هر سال رو دقیق ثبت کنیم، بعد سه ماه قبل از همون بازه زمانی سال بعد، سیستم بهمون هشدار بده که «سال‌های قبل تو این ماه همچین فروشی داشتیم، احتمالاً امسال هم تکرار بشه».
به نظر من این مکانیزم‌های ساده خیلی بهتر و کاربردی‌تر از workflowهای پیچیده‌ست.